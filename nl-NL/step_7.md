## Wat kun je verder nog doen?

Probeer ten slotte je Raspberry Pi Pico-webserver te draaien zonder Thonny. Sla je programma op als `main.py` en sla het deze keer op de Raspberry Pi Pico op.

Zodra je de Raspberry Pi Pico inschakelt, zou de webserver moeten starten, zelfs als er geen verbinding is met een computer. Vergeet niet dat je de **bootsel**-knop kunt gebruiken om de server te sluiten, of de knop op de weergegeven webpagina, als je opnieuw verbinding wilt maken met Thonny en wijzigingen wilt aanbrengen in je code.

Als je een kijkje neemt op [Inleiding tot Raspberry Pi Pico: LED's, zoemers, schakelaars en draaiknoppen](https://projects.raspberrypi.org/nl-NL/pathways/pico-intro), vind je tal van ideeÃ«n over hoe je jouw Raspberry Pi Pico-webserver kunt verbeteren.

![Bannerafbeelding van het vuurvlieg-project.](images/fire_fly.png)

In het project [LED-vuurvlieg](https://projects.raspberrypi.org/nl-NL/projects/led-firefly) leer je hoe je externe LED's op een Raspberry Pi Pico aansluit. Vervolgens kun je via een webinterface het knipperpatroon van jouw vuurvlieg wijzigen.

![Bannerafbeelding van het feestknaller-project.](images/party-popper.png)

In het [Feestknaller](https://projects.raspberrypi.org/nl-NL/projects/party-popper) project leer je hoe je een schakelaar gebruikt om een RGB-LED en een zoemer te bedienen. Je kunt bij dit project een webformulier gebruiken om de kleur van de LED en de toon die de zoemer afspeelt te regelen.

![Bannerafbeelding van het kloppend hart-project.](images/beating-heart.png)

In [Kloppend hart](https://projects.raspberrypi.org/nl-NL/projects/beating-heart) leer je hoe je een potentiometer kunt gebruiken om een pulserende LED te regelen, maar je kunt ook je browser gebruiken om de pulsfrequentie te regelen, en de potentiometer kan worden gebruikt om het uiterlijk van je webpagina te veranderen.

***

Dit project werd vertaald door vrijwilligers:

Robert-Jan Kempenaar
iny van beuningen

Dankzij vrijwilligers kunnen we mensen over de hele wereld de kans geven om in hun eigen taal te leren. Jij kunt ons helpen meer mensen te bereiken door vrijwillig te starten met vertalen - meer informatie op [rpf.io/translate](https://rpf.io/translate).
